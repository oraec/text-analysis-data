𓄂𓂝𓅓 𓄲𓂋𓏏𓈒𓏥 𓈖𓏏 𓂧𓂋𓂡 𓍋𓅓𓂋𓏏𓅪 𓄓𓏤𓄹
𓇋𓁹𓏏𓏏𓏌𓏥
𓄡𓊪𓂝𓀁
𓂝 𓂋 𓇾𓈇𓏤
𓎡𓏏 𓈖𓏏 𓄓𓏤𓄹 𓍋𓅓𓂋𓅪 𓆑
𓎙𓂧𓏌𓏥 𓃒𓏤 𓏤 𓂝𓂝𓅓𓈒𓏥 𓏤 𓇋𓁹𓏏𓏏𓏌𓏥 𓃒𓏤 𓏤 𓏏𓏐𓏒𓏥 𓇅𓆓𓏛 𓏤
𓄡𓊪𓂝𓀁
𓎡𓏏
𓂝𓅓𓂝𓂝𓈒𓏥 𓏤 𓇋𓁹𓏏𓏏𓏌𓏥 𓏤 𓎙𓂧𓏌𓏥 𓅬 𓏤
𓄡𓊪𓂝𓀁
𓎡𓏏 𓈖𓏏 𓋴𓂋𓅱𓐍𓐎𓏛 𓄓𓏤𓄹 𓍋𓅓𓂋𓅪 𓆑
𓊹𓌢𓏏𓂋𓈒𓏥 𓏤 𓏏𓊪𓈖𓈖𓈒𓏥 𓏤 𓐮𓏏𓏭𓈒𓏥 𓏤 𓎙𓂧𓏌𓏥 𓅬 𓏤 𓆤𓏏𓏌𓏥 𓏤 𓈗 𓏤
𓄡𓊪𓂝𓀁
𓂐
𓎡𓏏
𓄟𓋴𓂧𓅓𓏏𓈒𓏥 𓏤 𓌳𓏏𓏏𓆰𓏥 𓏤 𓐮𓏏𓏭𓈒𓏥 𓏤 𓎛𓋴𓐎𓏥𓈔𓏤𓈒𓏥 𓏤 𓆤𓏏𓏌𓏥 𓏤
𓐩𓏌𓂡
𓂝 𓂋 𓆑
𓎡𓏏
𓐍𓊃𓅱𓈒𓏥 𓏤 𓈖𓈎𓂝𓅱𓏏𓈒𓏥 𓏤 𓍑𓄿𓂋𓏏𓈒𓏥 𓏤 𓆤𓏏𓏌𓏥 𓏤 𓈗 𓏤
𓐍𓊪𓂝𓀁
𓂐
𓎡𓏏
𓇋𓄞𓂧𓇭𓈒𓏥 𓏤 𓍑𓄿𓂋𓏏𓈒𓏥 𓏤 𓐮𓏏𓏭𓈒𓏥 𓏤 𓆤𓏏𓏌𓏥 𓏤 𓈗 𓏤
𓏇𓏏𓏏𓏛
𓎡𓏏
𓄔𓏤 𓈖 𓍲𓂧𓏏𓆭𓆱 𓏤 𓂝𓅓𓂝𓂝𓈒𓏥 𓏤 𓐮𓏏𓏭𓈒𓏥 𓏤 𓋴𓂸𓏏𓄔𓈒𓏥 𓏤 𓃛𓅱𓂋𓇋𓇋𓏏𓈒𓏥 𓏤 𓂞𓂞𓈒𓏥 𓏤 𓂷𓈒𓏥 𓈖 𓍱𓊃𓊌𓏥 𓏤 𓆤𓏏𓏌𓏥 𓏤
𓏇𓏏𓏏𓏛
Source: https://github.com/oraec/corpus_raw_data/blob/main/oraec2246.json
Credits: {"license"=>"cc-by-sa-4.0", "author"=>"Lutz Popko", "source"=>["https://github.com/simondschweitzer/aes", "https://github.com/simondschweitzer/aed-tei/blob/master/files/YCZWHO3OCNGSTH74CCA3RIAGZI.xml"]}
