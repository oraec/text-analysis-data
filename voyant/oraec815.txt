𓄂𓂝𓅓 𓄲𓂋𓏏𓈒𓏥 𓈖𓏏 𓌪𓂝 𓎼𓎛𓅱𓆈𓏥
𓊹𓅄𓐎𓏥 𓂋𓎆𓏤𓏤𓏤𓏤𓏤𓏤 𓐍𓏏𓏛𓏥 𓏶𓅓𓏏 𓐣𓇋𓇋𓏏𓆇 𓂋𓎆𓏤𓏤𓏤𓏤𓏤𓏤 𓈞𓅓𓅱𓏏𓈒𓏥 𓂋𓎆𓏤𓏤𓏤𓏤𓏤𓏤 𓐎𓏥 𓈖 𓇋𓂧𓅱𓄔𓅬𓈒𓏥 𓂋𓎆𓏤𓏤𓏤𓏤𓏤𓏤 𓆭𓆱𓏌𓏥 𓂋𓏤𓏤𓏤𓏤𓏤𓏤𓏤𓏤 𓎛𓈎𓏏𓏌𓏥 𓇛𓅓𓏏𓏛 𓂆
𓁹 𓅓 𓐍𓏏𓏛𓏥 𓌡𓂝𓏏𓏤
𓊮
�
𓀁 𓂋 𓇳 𓏤𓏤𓏤𓏤
𓎡𓏏
𓂧𓃀𓇭𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓄞𓂧𓇭𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓄿𓂋𓂋𓈒𓏥 𓂋𓏤𓏤𓏤𓏤𓏤𓏤𓏤𓏤 𓈖𓈎𓂝𓅱𓏏𓂷𓈒𓏥 𓂋𓏤𓏤𓏤𓏤𓏤𓏤𓏤𓏤 𓊹𓌢𓏏𓂋𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓏏𓊪𓈖𓈖𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓍁𓈒𓏥 𓅱𓂝𓈖𓐎𓆭𓆱 𓂋𓎆𓏤𓏤𓏤𓏤𓏤𓏤 𓇋𓂋𓊪𓏌𓏥 𓐛 𓂆 𓎙𓂧𓏌𓏥 𓅬 𓂋𓏤𓏤𓏤𓏤𓏤𓏤𓏤𓏤 𓎛𓈎𓏏𓏌𓏥 𓇛𓅓𓏏𓏛 𓂆
𓐩𓏌𓂝 𓏞𓏛
𓁹 𓅓 𓐍𓏏𓏛𓏥 𓌡𓂝𓏏𓏤
�
𓀁 𓂋 𓇳 𓏤𓏤𓏤𓏤
𓎡𓏏
𓂝𓌳𓄿𓅓𓅱𓈒𓏥 𓂆 𓏏𓏐𓏒𓏥 𓇅𓆓𓏛 𓐛 𓂆 𓐮𓏏𓏭𓈒𓏥 𓂋𓎆𓎆𓎆𓏤𓏤 𓍁𓏏𓏥 𓅱𓂝𓈖𓐎𓆭𓆱 𓂋𓏤𓏤𓏤𓏤𓏤𓏤𓏤𓏤 𓌸𓂋𓎛𓏏𓏌𓏥 𓂆 𓎛𓌳𓏏𓎔𓏏𓈒𓏥 𓏴
𓁹 𓅓 𓐍𓏏𓏛𓏥 𓌡𓂝𓏏𓏤
�
𓀁 𓂋 𓇳 𓏤𓏤𓏤𓏤
𓎡𓏏
𓊹𓌢𓏏𓂋𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓇓𓏏𓏤𓆰𓏥 𓋹𓈖𓐍𓏏𓆰 𓂋𓏤𓏤𓏤𓏤𓏤𓏤𓏤𓏤 𓍑𓄿𓂋𓏏𓈒𓏥 𓂋𓎆𓎆𓎆𓏤𓏤 𓇋𓂋𓊪𓏌𓏥 𓂆
𓊮
�
𓀁 𓂋 𓇳 𓏤𓏤𓏤𓏤
𓎡𓏏
𓁸𓏥𓇾𓈇𓏤𓈒𓏥 𓂋𓏤𓏤𓏤𓏤𓏤𓏤𓏤𓏤 𓌉𓅱𓆰𓏥 𓂋𓏤𓏤𓏤𓏤𓏤𓏤𓏤𓏤 𓈞𓅓𓅱𓏏𓈒𓏥 𓂋𓏤𓏤𓏤𓏤𓏤𓏤𓏤𓏤 𓏏𓇋𓄿𓄑𓆰𓏥 𓂋𓏤𓏤𓏤𓏤𓏤𓏤𓏤𓏤 𓇋𓅱𓆑𓄹𓏥 𓎛𓍯𓄿𓐎 𓂆 𓌸𓂋𓎛𓏏𓏌𓏥 𓅬 𓂋𓏤𓏤𓏤𓏤𓏤𓏤𓏤𓏤 𓂦𓂋𓏏𓏌𓏥 𓂋𓎆𓏤𓏤𓏤𓏤𓏤𓏤
𓊮
�
𓀁 𓂋 𓇳 𓏤𓏤𓏤𓏤
𓎡𓏏
𓊹𓌢𓏏𓂋𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓇓𓏏𓏤 𓋹𓈖𓐍𓏏𓆰𓏥 𓂋𓏤𓏤𓏤𓏤𓏤𓏤𓏤𓏤 𓍑𓄿𓂋𓏏𓈒𓏥 𓂋𓎆𓎆𓎆𓏤𓏤 𓇋𓂋𓊪𓏌𓏥 𓏴
𓊮
𓏶𓅓𓀁 𓂋 𓇳 𓏤
𓎡𓏏
𓎛𓌳𓏏𓎔𓏏𓈒𓏥 𓂋𓎆𓏤𓏤𓏤𓏤𓏤𓏤 𓎃𓏤𓏌𓏥𓅨𓂋𓈒𓏥 𓂋𓎆𓏤𓏤𓏤𓏤𓏤𓏤 𓐮𓏏𓏭𓈒𓏥 𓂋𓎆𓏤𓏤𓏤𓏤𓏤𓏤 𓇋𓂋𓊪𓏌𓏥 𓂋𓎆𓏤𓏤𓏤𓏤𓏤𓏤 𓂦𓂋𓏏𓏌𓏥 𓂆
�
𓀁 𓂋 𓇳 𓏤𓏤𓏤𓏤
𓎡𓏏
𓇾𓆊𓈒𓏥 𓂆 𓇼𓏤 𓈖 𓇜𓏤𓌾𓏥 𓂆 𓎛𓈎𓏏𓏌𓏥 𓇛𓅓𓏏𓏛 𓂆
𓐩𓏌𓂝
𓁹 𓅓 𓐍𓏏𓏛𓏥 𓌡𓂝𓏏𓏤
𓏶𓅓𓀁 𓂋 𓇳 𓏤
𓎡𓏏
𓏏𓅨𓂋𓌟 𓇅𓆓𓏛 𓂋𓎆𓏤𓏤𓏤𓏤𓏤𓏤 𓏏𓏐𓏒𓏥 𓇅𓆓𓏛 𓂋𓏤𓏤𓏤𓏤𓏤𓏤𓏤𓏤 𓁸𓏥𓇾𓈇𓏤𓈒𓏥 𓂋𓏤𓏤𓏤𓏤𓏤𓏤𓏤𓏤 𓊪𓐍𓏏𓂺𓉻𓂸𓃩𓈒𓏥 𓂋𓏤𓏤𓏤𓏤𓏤𓏤𓏤𓏤 𓌳𓏏𓏏𓆰𓏥 𓂋𓏤𓏤𓏤𓏤𓏤𓏤𓏤𓏤 𓍁𓏏𓏥 𓅱𓂝𓈖𓐎𓆭𓆱 𓂋𓎆𓏤𓏤𓏤𓏤𓏤𓏤 𓏏𓊪𓈖𓈖𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓂧𓃀𓍼𓈒𓏥 𓂋𓎆𓏤𓏤𓏤𓏤𓏤𓏤 𓇋𓄿𓂋𓂋𓈒𓏥 𓂋𓎆𓏤𓏤𓏤𓏤𓏤𓏤 𓇋𓂋𓊪𓏌𓏥 𓐛 𓂆 𓂦𓂋𓏏𓏌𓏥 𓂄 𓂆
�
𓀁 𓂋 𓇳 𓏤𓏤𓏤𓏤
𓎡𓏏
𓆤𓏏𓏌𓏥 𓂋𓎆𓎆𓎆𓏤𓏤 𓂦𓂋𓏏𓏌𓏥 𓏴 𓇋𓂋𓊪𓏌𓏥 𓂆
�
𓀁 𓂋 𓇳 𓏤
Source: https://github.com/oraec/corpus_raw_data/blob/main/oraec815.json
Credits: {"license"=>"cc-by-sa-4.0", "author"=>"Lutz Popko", "source"=>["https://github.com/simondschweitzer/aes", "https://github.com/simondschweitzer/aed-tei/blob/master/files/B7UO6AAVTRD27PUKXLYONP4X2U.xml"]}
