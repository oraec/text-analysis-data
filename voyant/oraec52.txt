𓄂𓂝𓅓 𓈖𓍇𓏌𓅱𓂧𓏏𓏌 𓈖𓏏 𓋴𓏠𓈖𓏛 𓂸𓏏𓅱𓀗𓏥
𓄲𓂋𓏏𓈒𓏥 𓈖𓏏 𓋴𓇛𓅓𓏛 𓂸𓏏𓅱𓀗𓏥
𓌸𓂋𓎛𓏏𓏌𓏥 𓏇𓇋𓅱𓄛 𓏤 𓆱𓂝𓍯𓄿𓈒𓏥 𓏤 𓉻𓂝𓎼𓇋𓇋𓏏𓆇 𓈖𓏏 𓇋𓈎𓂋𓅱𓆭𓆱 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐛𓊃𓏌𓂝 𓇋𓅓
𓎡𓏏
𓍁𓏏𓏥 𓆷𓄿𓅱𓆰𓏥 𓏤 𓄟𓋴𓈎𓊌 𓈖 𓋸𓅱𓂝𓀀 𓏤 𓋴𓋴𓂓𓄿𓈒𓏥 𓏤
𓐩𓏌𓂝 𓅓 𓐍𓏏𓏛𓏥 𓌡𓂝𓏏𓏤
𓐛𓊃𓏌𓂝 𓇋𓅓
𓎡𓏏
𓌸𓂋𓎛𓏏𓏌𓏥 𓆙𓏤
𓐛𓊃𓏌𓂝 𓇋𓅓
𓎡𓏏 𓈖𓏏 𓊃𓈖𓉔𓊪𓏛 𓐍𓏏𓏛𓏥 𓎟𓏏
𓃀𓇋𓏏𓏒 𓈖𓏏 𓏏𓏐𓏒𓏥 𓈖 𓌽𓏥 𓏤 𓍁𓏏𓏥 𓍘𓎛𓅱𓏭𓈒𓏥 𓏤 𓍑𓄿𓋴𓆰𓏥 𓏤
𓐎𓂝 𓁷𓂋 𓋴
𓎡𓏏 𓈖𓏏 𓋴𓂋𓅱𓐍𓐎𓏛 𓂸𓏏𓀗 𓅓 𓐛𓏤 𓋁𓃀𓂢
𓂧𓃀𓈒𓍼𓏥 𓂋𓏤𓏤𓏤𓏤𓏤𓏤𓏤𓏤 𓇋𓄞𓂧𓇭𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓄿𓂋𓂋𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓇩𓋴𓅱𓆰𓏥 𓂋𓎆𓎆𓎆𓏤𓏤 𓇋𓂋𓊪𓏌𓏥 𓂆 𓇋𓆛𓈖𓋴𓏏𓆰𓏥 𓂋𓏤𓏤𓏤𓏤𓏤𓏤𓏤𓏤 𓍁𓏏𓏥 𓅱𓂝𓈖𓐎𓆭𓆱𓈒𓏥 𓂋𓎆𓎆𓎆𓏤𓏤 𓅇𓆄𓏏𓏤𓆰𓏥 𓂋𓎆𓎆𓎆𓏤𓏤 𓊹𓌢𓏏𓂋𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓏏𓊪𓈖𓈖𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓍑𓄿𓂋𓏏𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓐮𓏏𓏭𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓏏𓏐𓏒𓏥 𓈖 𓈖𓃀𓋴𓆭𓆱𓈒𓏥 𓂋𓏤𓏤𓏤𓏤𓏤𓏤𓏤𓏤 𓆼𓏤𓏥 𓏌𓏤 𓊏𓊪𓏏𓇠 𓂋𓏤𓏤𓏤𓏤𓏤𓏤𓏤𓏤 𓎛𓈎𓏏𓏌𓏥 𓇛𓅓𓏏𓏛 𓂄
� 𓈖 𓇲
�
𓀁 𓂋 𓇳 𓏤𓏤𓏤𓏤
𓎡𓏏 𓄲𓂋𓏏𓈒𓏥 𓈖𓏏 𓐛𓏤 𓋁𓃀𓏭𓂢
𓂧𓃀𓈒𓍼𓏥 𓂋𓏤𓏤𓏤𓏤𓏤𓏤𓏤𓏤 𓇋𓄞𓂧𓇭𓈒𓏥 𓂋𓏤𓏤𓏤𓏤𓏤𓏤𓏤𓏤 𓃹𓈖𓈙𓏭𓈒𓏥 𓂋𓏤𓏤𓏤𓏤𓏤𓏤𓏤𓏤 𓍑𓄿𓂋𓏏𓈒𓏥 𓂋𓎆𓎆𓎆𓏤𓏤 𓇋𓆛𓈖𓋴𓏏𓆰𓏥 𓂋𓏤𓏤𓏤𓏤𓏤𓏤𓏤𓏤 𓐮𓏏𓏭𓈒𓏥 𓂋𓎆𓎆𓎆𓏤𓏤 𓅯𓇋𓇋𓏏𓈒𓏥 𓂋𓎆𓎆𓎆𓏤𓏤 𓋴𓂸𓏏𓄔𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓊹𓌢𓏏𓂋𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓏏𓊪𓈖𓈖𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓈖𓈎𓂝𓅱𓏏𓂷𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓂋𓊪𓏌𓏥 𓂆 𓋴𓐍𓊪𓏏𓏌𓏥 𓂆 𓂦𓂋𓏏𓏌𓏥 𓂆
� 𓈖 𓇲
�
𓀁 𓂋 𓇳 𓏤𓏤𓏤𓏤
𓎡𓏏
𓂧𓃀𓍼𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓄞𓂧𓇭𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓇋𓄿𓂋𓂋𓏌𓏥 𓐛 𓂆 𓇋𓆛𓈖𓋴𓏏𓆰𓏥 𓐛 𓂆 𓍑𓄿𓂋𓏏𓈒𓏥 𓂋𓏤𓏤𓏤𓏤𓏤𓏤𓏤𓏤 𓅯𓇋𓇋𓏏𓈒𓏥 𓂋𓎆𓎆𓎆𓏤𓏤 𓐮𓏏𓏭𓈒𓏥 𓂋𓎆𓎆𓎆𓏤𓏤 𓈗 𓂄
� 𓈖 𓇲
𓀁 𓂋 𓇳 𓏤𓏤𓏤𓏤
𓎡𓏏 𓈖𓏏 𓋴𓎼𓈖𓈖𓀔𓅪 𓂸𓏏𓀗 𓈖 𓌳𓄿𓊨𓏏𓂾
𓎛𓌳𓏏𓄞𓂧𓈒𓏥 𓏤 𓅘𓎛𓂧𓏏𓄑𓈒𓏥 𓏤 𓎙𓂧𓏌𓏥 𓈖𓂋𓄫𓅱𓄛𓏥 𓏤 𓆤𓏏𓏌𓏥 𓏤 𓊹𓌢𓏏𓂋𓈒𓏥 𓏤 𓌳𓏏𓏏𓆰𓏥 𓏤 𓎛𓆰𓈖𓏭𓇾𓈇𓏤𓈒𓏥 𓏤 𓎛𓊨𓏏𓅬𓈒𓏥 𓏤 𓌉𓅱𓆰𓏥 𓏤 𓆞𓄿𓅱𓂝𓏥 𓏌𓏤 𓈔𓏤𓈒𓏥 𓏤 𓎙𓂧𓏌𓏥 𓋿𓅱𓏏𓃙𓏥 𓏤 𓏏𓊪𓈖𓈖𓈒𓏥 𓏤 𓌸𓂋𓎛𓏏𓏌𓏥 𓏤 𓎛𓋴𓏠𓈖𓍖𓈒𓏥 𓏤
𓐩𓏌𓂝
𓐎𓂝 𓁷𓂋 𓋴
𓎡𓏏 𓈖𓏏 𓊠𓂝𓍢𓂝 𓊃𓈖𓆱𓐍𓏏𓅱𓀗𓏥 𓅓 𓂝𓏏𓄹𓏥 𓎟𓏏
𓇋𓅱𓆑𓄹𓏥 𓈖 𓃒𓏤 𓆓𓂧𓄿𓀗𓐎
𓐎𓂝 𓏠𓈖𓏏𓅪𓏥 𓁷𓂋 𓋴
𓎡𓏏 𓈖𓍇𓏌𓅱𓂧𓏏𓏌 𓈖𓏏 𓋴𓋴𓈖𓃀𓏛 𓌟𓏤 𓅓 𓂝𓏏𓄹𓏥 𓎟𓏏 𓈖𓏏 𓊃𓀀𓏤
𓍱𓏤𓏛𓌳𓐙𓂝𓏛
𓎛𓋴𓏠𓈖𓍖𓈒𓏥 𓏤 𓍯𓄿𓈙𓃀𓏏𓈒𓏥 𓏤 𓎙𓂧𓏌𓏥 𓏤 𓌪𓊌 𓆎𓅓𓁸 𓏤 𓆤𓏏𓏌𓏥 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴
𓈖𓍇𓏌𓅱𓂧𓏏𓏌 𓈖𓏏 𓋴𓎼𓈖𓈖𓀔𓅪 𓐍𓏏𓏛𓏥 𓎟𓏏
𓅯𓇋𓇋𓏏𓈒𓏥 𓏤 𓊪𓂋𓈙𓈒𓏥 𓏤 𓂝𓈖𓅂𓏌𓏥 𓏤 𓐮𓏏𓏭𓈒𓏥 𓏤 𓎙𓂧𓏌𓏥 𓃒 𓏤 𓏠𓈖𓎛𓈒𓏥 𓏤
𓊮
𓐎𓂝 𓁷𓂋 𓋴
𓎡𓏏
𓏞𓅱𓈒𓏥 𓏤 𓋣𓈖𓏏𓈒𓏥 𓏤 𓆞𓄿𓅱𓂝𓏥 𓏌𓏤 𓈔𓏤𓈒𓏥 𓏤 𓊹𓌢𓏏𓂋𓈒𓏥 𓏤 𓆤𓏏𓏌𓏥 𓏤 𓎛𓋴𓏠𓈖𓍖𓈒𓏥 𓏤 𓎛𓌳𓏏𓎔𓏏𓈒𓏥 𓏤 𓏠𓈖𓈙𓂋𓈒𓏥 𓏤 𓎙𓂧𓏌𓏥 𓈖𓂋𓄫𓅱𓄛 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴 𓂋 𓇳 𓏤𓏤𓏤𓏤
𓎡𓏏
𓇋𓅱𓆑𓄹𓏥 𓈖 𓈖𓂝𓂋𓆟𓏤 𓏤 𓏏𓍔𓄿𓎛𓏏𓏌𓏥 𓈖𓏏 𓎛𓈎𓏏𓏌𓏥 𓇛𓅓𓏏𓏛 𓏤 𓎼𓇋𓇋𓏏𓆰𓏥 𓏤 𓆤𓏏𓏌𓏥 𓏤
𓐎𓂝 𓁷𓂋 𓋴 𓂋 𓇳 𓏤𓏤𓏤𓏤
𓎡𓏏
𓅱𓈙𓃀𓏏𓈒𓏥 𓏤 𓊪𓂋𓈙𓈒𓏥 𓏤 𓆼𓄿𓅱𓂝𓏥 𓏌𓏤 𓈔𓏤𓈒𓏥 𓏤 𓏏𓍔𓄿𓎛𓏏𓏌𓏥 𓈖𓏏 𓋴𓇥𓂋�𓏌𓏥 𓏤 𓎛𓋴𓏠𓈖𓍖𓈒𓏥 𓏤 𓎙𓂧𓏌𓏥 𓈖𓂋𓄫𓅱𓄛 𓏤 𓂝𓆑𓄿𓆰𓏥 𓏤 𓎛𓋴𓐎𓏥 𓉻𓂸𓃩𓄛 𓏤 𓏏𓊪𓅯𓄿𓅱𓐎𓏥 𓋹𓈖𓐍𓅱𓏥𓐎𓏥 𓏤 𓋴𓋴𓂓𓄿𓈒𓏥 𓏤 𓏏𓃹𓈖𓃒𓆰𓏥 𓏤 𓇶𓈒𓏥 𓏤 𓍑𓄿𓂋𓏏𓈒𓏥 𓏤 𓃛𓅱𓂋𓇋𓇋𓏏𓈒𓏥 𓏤 𓌸𓂋𓎛𓏏𓏌𓏥 𓌉𓆓𓏏𓇳 𓏤
𓐩𓏌𓂝
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴
𓎡𓏏
𓇜𓏤𓌽𓏥 𓇅𓏛 𓏤 𓍯𓄿𓅓𓈒𓏥 𓇅𓏏𓏛 𓏤 𓎙𓂧𓏌𓏥 𓃒 𓏤 𓆤𓏏𓏌𓏥 𓏤
𓐎𓂝 𓁷𓂋 𓋴
𓎡𓏏 𓈖𓏏 𓂋𓂝𓏏 𓊏𓊪𓂝 𓂸𓏏𓅱𓀗𓏥 𓄲𓂋𓏏𓈒𓏥
𓇋𓁹𓏏𓏏𓏌𓏥 𓈖𓏏 𓄟𓋴𓏏𓀗 𓅷𓄿𓇋𓇋𓂺𓀀
� 𓅓 𓉔𓈖𓏌𓅱𓏊𓏤 𓌳𓏛 𓂋 𓆣𓂋 𓋴𓏇𓇋𓏌𓏥 𓇋𓂋𓏭
𓐛𓊃𓏌𓂝 𓏠𓈖𓏏𓅪𓏥 𓎟𓏏 𓇋𓅓
𓎡𓏏
𓐟𓏤𓂋𓍿𓀀𓁐𓏥 𓈙𓆑𓅱𓏌𓏥 𓈖 𓎛𓈎𓏏𓏌𓏥
𓐛𓊃𓏌𓂝 𓇋𓅓
𓁹𓂋𓏏𓏥 𓂋 𓂸𓏏𓀗 𓆑 𓅓 𓂝𓏏𓄹𓏥 𓎟𓏏
𓐍𓊃𓇠 𓈖 𓆭𓆱𓅓𓆭𓆱 𓏤 𓏏𓃹𓈖𓃒𓆰𓏥 𓏤 𓆣𓂋𓆓𓊃𓆑 𓈖 𓆤𓏏𓏌𓏥 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴
𓎡𓏏
𓇋𓅱𓆑𓄹𓏥 𓈖 𓃒𓏤 𓏤 𓈖𓈖𓈝𓅓𓄹 𓏤 𓎛𓌳𓏏𓎔𓏏𓈒𓏥 𓏤 𓃀𓇋𓌽𓏥 𓈖 𓋴𓅱𓏏𓇠𓏥 𓏤 𓂞𓂞𓈒𓏥 𓏤 𓎙𓂧𓏌𓏥 𓈖𓂋𓄫𓅱𓄛 𓏤 𓄿𓋴𓐎 𓈖 𓃒𓏤 𓏤
𓐎𓂝 𓁷𓂋 𓋴
𓎡𓏏
𓆭𓆱𓏌𓏥 𓏤 𓊹𓌢𓏏𓂋𓈒𓏥 𓏤 𓍖𓈒𓏥𓎔𓏏 𓏤 𓋴𓋴𓂓𓄿𓈒𓏥 𓏤 𓇋𓃀𓂋𓇋𓈒𓏥 𓏤 𓆤𓏏𓏌𓏥 𓏤 𓇋𓅱𓆑𓄹𓏥 𓈖 𓃒𓏤 𓏤
𓐎𓂝 𓁷𓂋 𓋴
𓎡𓏏 𓋴𓇛𓅓𓏛 𓂸𓏏𓅱𓀗𓏥 𓈖 𓃃𓏤𓄹
𓏠𓈖𓎛𓈒𓏥 𓏤 𓎙𓂧𓏌𓏥 𓃒𓏤 𓏤 𓄔𓏤 𓈖 𓍲𓂧𓏏𓆭𓆱 𓏤 𓂷𓈒𓏥 𓈖 𓏏𓃹𓈖𓆰𓏥 𓏤 𓄖𓏤𓏥 𓏌𓏤 𓈎𓄿𓂧𓏏𓆰𓏥 𓏤 𓋴𓉔𓂋𓏏𓈒𓏥 𓏤 𓂷𓈒𓏥 𓈖 𓅯𓇋𓇋𓏏𓈒𓏥 𓏤 𓂷𓈒𓏥 𓈖 𓍑𓄿𓂋𓏏𓈒𓏥 𓏤 𓆤𓏏𓏌𓏥 𓏤
𓊮
𓐎𓂝 𓁷𓂋 𓋴
𓎡𓏏 𓈖𓏏 𓋴𓎼𓈖𓈖𓀔 𓂸𓏏𓅱𓀗𓏥 𓏌𓏤 𓃃𓏤𓄹
𓂝𓅓𓂝𓂝𓈒𓏥 𓈖 𓇣𓏏𓏤𓌽𓏥 𓏤 𓂝𓅓𓂝𓂝𓈒𓏥 𓈖 𓌽𓏥 𓏤 𓌸𓂋𓎛𓏏𓏌𓏥 𓏤
𓊮 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴 𓅓 𓋴𓂋𓆑𓊮𓏛 𓈖 𓂭𓏤
𓍱𓏤𓏛𓏥𓌳𓐙𓂝𓏛
𓎡𓏏 𓈖𓏏 𓋴𓎼𓈖𓈖𓀔𓅪 𓂸𓏏𓅱𓀗𓏥
𓏠𓈖𓎛𓈒𓏥 𓏤 𓎙𓂧𓏌𓏥 𓃒𓏤 𓏤 𓍁𓏏𓏥𓁸𓏥𓈒𓏥 𓏤 𓊹𓌢𓏏𓂋𓈒𓏥 𓇅𓆓𓏛 𓏤 𓎼𓇋𓅱𓆰𓏥 𓏤 𓍁𓏏𓏥 𓆷𓄿𓅱𓆰𓏥 𓏤 𓍁𓏏𓏥 𓆼𓋴𓇋𓇋𓏏𓆰𓏥 𓏤 𓍁𓏏𓏥 𓋴𓐟𓄿𓂋𓇋𓆰𓏥 𓏤 𓆱𓌪𓆰𓏥 𓏤 𓄟𓋴𓂧𓅓𓏏𓈒𓏥 𓏤
𓊮
𓐎𓂝 𓁷𓂋 𓋴 𓋴𓎼𓈖𓈖𓀔𓅪 𓅓 𓂝𓈖𓅂𓏌𓏥
𓎡𓏏 𓈖𓏏 𓋴𓇛𓅓𓏛 𓂸𓏏𓅱𓀗𓏥 𓈖 𓈎𓂝𓎛𓂢𓏤
𓂝𓈖𓅂𓈒𓏥 𓇛𓅓𓏛 𓏤 𓊹𓌢𓏏𓂋𓈒𓏥 𓏤 𓋴𓉻𓂝𓄿𓅓𓆰𓏥 𓏤 𓍁𓏏𓏥 𓇋𓃀𓃙𓅱𓆰𓏥 𓏤 𓍁𓈒𓏥 𓇋𓐛𓅓𓋴𓏏𓆰𓏥 𓏤 𓎼𓅱𓆰𓏥 𓏤 𓎛𓋴𓐟𓄿𓈗𓏌𓏥 𓅷𓄿𓇋𓇋𓂺 𓏤 𓅱𓋴𓏏𓌪𓈒𓏥 𓈖𓏏 𓂝𓈙𓐎𓆭𓆱 𓏤 𓋴𓋴𓂓𓄿𓈒𓏥 𓏤 𓇋𓄞𓂧𓏏𓇭𓈒𓏥 𓈖𓏏 𓈖𓉔𓏏𓆭𓆱 𓏤 𓈖𓄓𓊃𓍘𓇋𓇋𓌽𓏥 𓈖 𓃀𓆷𓄿𓌽𓏥
𓄿𓏇𓇋𓅱𓂡 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴
𓎡𓏏 𓋴𓇛𓅓𓏛 𓂸𓏏𓅱𓀗𓏥 𓅓 𓂝𓏏𓄹 𓎟𓏏
𓏠𓈖𓎛𓈒𓏥 𓏤 𓎙𓂧𓏌𓏥 𓃒𓏤 𓏤 𓍁𓏏𓏥𓁸𓈒𓏥 𓏤 𓈙𓆑𓈙𓆑𓏏𓈒𓏥 𓏤 𓋴𓉻𓂝𓄿𓅓𓆰𓏥 𓏤 𓄓𓏤𓄹𓈙𓈇𓏤𓈒𓏥 𓏤 𓄟𓋴𓂧𓅓𓏏𓈒𓏥 𓏤 𓆤𓏏𓏌𓏥 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴 𓐛𓊃𓏌𓂝 𓅓 𓂝𓈖𓏏𓅂𓏌𓏥
𓎡𓏏 𓈖𓏏 𓋴𓋹𓈖𓐍 𓂸𓏏𓅱𓀗𓏥 𓋴𓇅𓆓𓏛 𓂸𓏏𓅱𓀗𓏥
𓇋𓉔𓅓𓏏𓈒𓏥 𓏤 𓊹𓌢𓏏𓂋𓈒𓏥 𓏤 𓋴𓆑𓏏𓏌𓏥 𓏤 𓏠𓈖𓎛𓈒𓏥 𓏤 𓅱𓋴𓏏𓌪𓈒𓏥 𓈖𓏏 𓍘𓀻𓏤𓋴𓈒𓏥 𓏤 𓅱𓋴𓏏𓌪𓏥 𓈖𓏏 𓅱𓂝𓈖𓐎𓆭𓆱 𓏤 𓍁𓏏𓏥 𓆷𓄿𓅱𓆰𓏥 𓏤 𓎙𓂧𓏌𓏥 𓈖 𓆷𓄿𓃟 𓏤 𓎙𓂧𓏌𓏥 𓃒𓏤 𓏤
𓊮
𓐎𓂝 𓁷𓂋 𓋴 𓏌𓂝 𓅓 𓂝𓈖𓅂𓏌𓏥
𓎡𓏏 𓅨𓂋𓎛𓏏𓏊𓂡 𓈖𓏏 𓋴𓇛𓅓𓏛 𓂸𓏏𓅱𓀗𓏥
𓇋𓃀𓂋𓇋𓏌𓏥 𓏤 𓏃𓈖𓏏𓏏𓂉 𓅓 𓊹𓌢𓏏𓂋𓈒𓏥 𓏤 𓍁𓏏𓏥 𓏏𓈖𓍘𓇋𓈒𓏥 𓏤 𓍁𓏏𓏥 𓆷𓄿𓅱𓆰𓏥 𓏤
𓐛𓊃𓏌𓂝 𓇋𓅓 𓂋 𓇳 𓆈𓏥 𓊗𓏤𓏤
𓎡𓏏 𓈖𓏏 𓋴𓎼𓈖𓈖𓀔𓅪 𓂋𓏤𓂝𓏏𓏭𓄹𓄹 𓅓 𓂝𓏏𓄹 𓎟𓏏
𓆤𓏏𓏌𓏥 𓏤 𓏠𓈖𓎛𓏌𓏥 𓏤 𓏃𓈖𓏏𓏏𓂉 𓅓 𓊹𓌢𓏏𓂋𓈒𓏥 𓏤 𓇋𓃀𓂋𓎯𓏌𓏥 𓏤 𓅓𓂝𓉔𓅱𓏭𓏌𓏥 𓏤 𓂷𓈒𓏥 𓈖 𓍑𓄿𓂋𓏏𓈒𓏥 𓏤 𓆷𓄿𓆷𓄿𓈒𓏥 𓏤 𓍁𓏏𓏥 𓍑𓄿𓋴𓆰𓏥 𓏤
𓐩𓏌𓂝 𓅓 𓐍𓏏𓏛𓏥 𓌡𓂝𓏏𓏤
𓐛𓊃𓂡 𓇋𓅓
𓎡𓏏
𓍁𓏏𓏥 𓅱𓂝𓈖𓐎𓆭𓆱 𓏤 𓅐𓈒𓏥 𓈖𓏏 𓂋𓎡𓂋𓎡𓆰𓏥 𓏤 𓄡𓊃𓐟𓄿𓇋𓇋𓏏𓁸𓈒𓏥 𓏤 𓊪𓂋𓈙𓈒𓏥 𓏤 𓍁𓏏𓏥 𓌳𓏏𓏏𓆰𓏥 𓏤 𓄡𓊪𓐎 𓈖 𓊹𓌢𓏏𓂋𓈒𓏥 𓏤 𓏏𓊪𓅯𓄿𓅱𓐎𓏥 𓈖 𓅱𓂝𓈖𓐎𓆭𓆱𓈒𓏥 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴
𓎡𓏏 𓈖𓏏 𓋴𓎼𓈖𓈖𓀔𓅪 𓈖𓆱𓐍𓏏𓏏𓂡 𓅓 𓂝𓏏𓄹𓏥 𓎟𓏏 𓈖𓏏 𓊃𓀀𓏤
𓎛𓋴𓏠𓈖𓍖𓈒𓏥 𓏤 𓃛𓅱𓂋𓇋𓇋𓏏𓈒𓏥 𓏤 𓌸𓂋𓎛𓏏𓏌𓏥 𓏤𓏤𓏌 𓇳𓏤 𓏤 𓌸𓂋𓎛𓏏𓏌𓏥 𓂧𓃀𓄛 𓏤 𓌸𓂋𓎛𓏏𓏌𓏥 𓆊𓏤 𓏤 𓌸𓂋𓎛𓏏𓏌𓏥 𓎙𓂧𓅱𓆟𓏤 𓌸𓂋𓎛𓏏𓏌𓏥 𓈖𓂝𓂋𓆟 𓏤 𓊹𓌢𓏏𓂋𓈒𓏥 𓏤 𓂝𓈖𓅂𓈒𓏥 𓇛𓅓𓏛 𓏤 𓆤𓏏𓏌𓏥 𓏤
𓊮
𓐎𓂝 𓁷𓂋 𓋴
𓎡𓏏 𓈖𓏏 𓋴𓎼𓈖𓈖𓀔𓅪 𓂸𓏏𓅱𓀗𓏥
𓎙𓂧𓏌𓏥 𓃒𓏤 𓏤 𓏏𓍔𓎛𓏏𓏌𓏥 𓈖𓏏 𓇋𓂋𓊪𓏌𓏥 𓏤 𓌉𓅱𓆰𓏥 𓏤 𓆓𓂝𓃀𓏏𓈒𓏥 𓈖𓏏 𓊅𓏤𓈇 𓏤 𓍁𓏏𓏥 𓆼𓄿𓋴𓇋𓇋𓏏𓆰𓏥 𓏤 𓍁𓏏𓏥 𓍘𓎛𓅱𓏭𓈒𓏥 𓏤 𓍁𓏏𓏥 𓍑𓄿𓋴𓆰𓏥 𓏤 𓋷𓄿𓈒𓏥 𓇗𓂝𓀗𓈒𓏥 𓏤 𓊹𓌢𓏏𓂋𓈒𓏥 𓏤 𓂝𓈖𓅂𓏌𓏥 𓏤
𓐛𓊃𓏌𓂝 𓎛𓂝𓄹𓏥
𓂋𓂝 𓈖 𓆄𓅱𓇳
𓎡𓏏 𓅨𓂋𓎛𓏏𓏌𓏥 𓈖𓏏 𓋴𓎼𓈖𓈖𓀉𓅪 𓋴𓈖𓆱𓐍𓏏𓅱𓂝𓏥
𓎙𓂧𓏌𓏥 𓆷𓄿𓃟 𓏤 𓌸𓂋𓎛𓏏𓏌𓏥 𓆙 𓏤 𓌸𓂋𓎛𓏏𓏌𓏥 𓃙𓍿𓂋𓇓𓅱𓄛 𓏤 𓌸𓂋𓎛𓏏𓏌𓏥 𓊪𓈖𓏌𓅱𓄛 𓏤 𓌸𓂋𓉔𓏏𓏌𓏥 𓏇𓇋𓅱𓄛 𓏤
𓋬𓂧𓏛 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴
𓎡𓏏 𓈖𓏏 𓋴𓎼𓈖𓈖𓀔𓅪 𓆄𓏏𓏤 𓈖𓏏 𓂸𓏏𓀗
𓆱𓌪𓆰𓏥 𓏤 𓎙𓂧𓏌𓏥 𓏤 𓈖𓈖𓈝𓅓𓂻𓄹𓏥 𓈖 𓃒𓏤 𓏤 𓊹𓌢𓏏𓂋𓈒𓏥 𓏤 𓃛𓅱𓂋𓇋𓇋𓏏𓈒𓏥 𓏤
𓐎𓂝 𓁷𓂋 𓋴
𓎡𓏏
𓌉𓅱𓆰𓏥 𓏤 𓃀𓂧𓂧𓅱𓆰𓏥𓂓𓂸𓆰𓏥 𓏤 𓎛𓌳𓏏𓎔𓏏𓈒𓏥 𓏤 𓆤𓏏𓏌𓏥 𓏤 𓎙𓂧𓏌𓏥 𓈖𓂋𓄫𓅱𓄛 𓏤 𓋴𓋴𓂓𓄿𓈒𓏥 𓏤 𓇋𓅱𓆑𓄹𓏥 𓈖 𓃒𓏤 𓏤 𓂞𓂞𓈒𓏥 𓏤 𓍑𓄿𓂋𓏏𓈒𓏥 𓏤
𓐎𓂝 𓁷𓂋 𓋴
𓎡𓏏
𓐎𓈖𓏌𓏥 𓅷𓄿𓇋𓇋𓂺 𓏤 𓍁𓏏𓏥 𓆷𓄿𓅱𓆰𓏥 𓏤 𓇜𓏤𓌽𓏥 𓏤
𓐎𓂝 𓁷𓂋 𓋴
𓎡𓏏 𓈖𓏏 𓋴𓎼𓂋𓏏𓀁 𓅱𓈙𓂝𓅱𓄑𓈒𓏥 𓈖 𓂸𓏏𓀗
𓆓𓂝𓏏𓏌𓏥 𓏤 𓇜𓇋𓅱𓏊𓏥 𓋴𓈙𓂋𓇳 𓏤 𓎛𓌳𓏏𓎔𓏏𓈒𓏥 𓏤 𓏏𓍔𓄿𓎛𓏏𓏌𓏥 𓈖𓏏 𓎛𓈎𓏏𓏌𓏥 𓇛𓅓𓏏𓏛 𓏤
𓐎𓂝 𓁷𓂋 𓋴
𓎡𓏏 𓈖𓏏 𓎼𓈖𓈖𓀔𓅪 𓂸𓏏𓀗
𓇶𓈒𓏥 𓏤 𓃛𓅱𓂋𓇋𓇋𓏏𓈒𓏥 𓏤 𓂝𓅓𓂝𓂝𓈒𓏥 𓏤 𓍑𓄿𓂋𓏏𓈒𓏥 𓏤 𓌪 𓈖𓏏 𓂝𓈙𓐎𓆭𓆱 𓏤 𓌪 𓈖𓏏 𓌸𓂋𓇋𓇋𓆭𓆱 𓏤 𓌪 𓈖𓏏 𓍘𓂋𓏏𓆭𓆱 𓏤 𓌪 𓈖𓏏 𓈖𓃀𓋴𓆭𓆱 𓏤 𓌪 𓈖𓏏 𓈖𓉔𓏏𓆭𓆱 𓏤 𓌪 𓈖𓏏 𓅱𓂝𓈖𓐎𓆭𓆱 𓏤 𓄔𓏤 𓈖 𓍲𓂧𓏏𓆭𓆱 𓏤 𓄔𓏤 𓈖 𓈖𓃀𓋴𓆭𓆱 𓏤 𓄔𓏤 𓈖 𓆭𓆱𓅓𓆭𓆱 𓏤 𓄔𓏤 𓈖 𓈖𓉔𓏏𓆭𓆱 𓏤 𓂧𓈙𓂋𓀗𓈒𓏥 𓏤 𓍁𓏏𓏥 𓆭𓆱𓅓𓆭𓆱 𓏤 𓌸𓂋𓎛𓏏𓏌𓏥 𓌉𓆓𓏏𓇳 𓏤 𓌸𓂋𓎛𓏏𓏌𓏥 𓅬 𓏤 𓎛𓋴𓐎𓏥 𓆷𓄿𓃟 𓏤 𓍁𓏏𓏥𓁸𓏥𓈒𓏥 𓏤 𓂝𓈖𓅂𓈒𓏥 𓏤 𓌉𓅱𓆰𓏥 𓏤 𓁸𓏥𓇾𓈇𓏤𓈒𓏥 𓏤 𓄑 𓈖 𓎼𓇋𓇋𓏏𓆰 𓏤 𓃀𓂧𓂧𓅱𓂓𓂸𓆰𓏥 𓏤 𓏏𓇋𓅱𓆰𓏥 𓏤 𓃀𓋴𓃀𓋴𓈒𓏥 𓏤 𓃙𓇇𓇋𓇋𓏏𓆰𓏥 𓏤 𓈖𓇋𓇋𓏏𓈒𓏥 𓈖𓏏 𓎔𓂝𓎛𓏭𓄦𓆰𓏥 𓏤 𓎛𓌳𓏏𓎔𓏏𓈒𓏥 𓏤 𓎛𓌳𓏏 𓈖𓏏 𓈉𓏏𓏤𓈒𓏥 𓏤 𓇋𓆛𓈖𓃀𓆰 𓏤 𓏠𓈖𓈙𓏏𓈒𓏥 𓐮𓏏𓏏𓈒𓏥 𓏤 𓎛𓋴𓏠𓈖𓍖𓈒𓏥 𓏤 𓎙𓂧𓏌𓏥 𓃒𓏤 𓆷𓄿𓆷𓄿𓈒𓏥 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴
𓎡𓏏 𓈖𓏏 𓊠𓂝𓍢𓂝 𓊃𓈖𓆱𓐍𓏏𓅱𓂝𓏥 𓅓 𓂝𓏏𓄹 𓎟𓏏
𓇋𓅱𓆑𓄹𓏥 𓋹𓈖𓐍 𓏤 𓎼𓇋𓇋𓏏𓆰𓏥 𓋹𓈖𓐍𓏏 𓏤 𓆤𓏏𓏌𓏥 𓏤
𓐩𓏌𓂝
𓐎𓂝 𓁷𓂋 𓋴
𓎡𓏏
𓂜𓈖𓈝𓅓𓄹 𓈖 𓃒𓏤 𓏤 𓊃𓂋𓅐𓏌𓏥 𓏤 𓋴𓋴𓂓𓄿𓈒𓏥 𓏤
𓐩𓏌𓂝 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴
𓎡𓏏
𓂜𓈖𓈝𓅓𓄹𓏥 𓏤 𓐍𓊃𓐟𓄿𓇋𓇋𓏏𓆰𓏥 𓏤 �𓅓𓂝𓂝𓆰𓏥 𓈖 𓇣𓏏𓀗𓌽𓏥 𓏤 𓍁𓏏𓏥 𓍘𓎛𓅱𓏭𓈒𓏥 𓏤 𓎛𓌳𓏏𓎔𓏏𓈒𓏥 𓏤
𓐎𓂝 𓁷𓂋 𓋴
𓎡𓏏
𓍑𓄿𓂋𓏏𓈒𓏥 𓏤 𓏠𓈖𓎛𓈒𓏥 𓏤 𓆤𓏏𓏌𓏥 𓏤 𓋴𓐟𓄿𓂋𓇋𓆰𓏥 𓏤 𓎛𓌳𓏏𓎔𓏏𓈒𓏥 𓏤 𓊃𓂋𓅐𓏌𓏥 𓏤
𓏇𓏏𓏏𓏛
𓎡𓏏
𓎛𓌳𓏏𓎔𓏏𓈒𓏥 𓏤 𓊃𓂋𓅐𓏌𓏥 𓏤 𓆓𓂝𓏏𓏌𓏥 𓏤 𓎛𓋴𓏠𓈖𓍖𓈒𓏥 𓏤 𓂝𓆑𓄿𓆰𓏥 𓏤
𓏇𓏏𓏏𓏛
𓎡𓏏
𓈖𓆷𓄿𓅱𓆰𓏥 𓇗𓂝𓀗 𓏤 𓈖𓆷𓄿𓅱𓆰𓏥 𓇇 𓏤 𓇇𓏏𓆰 𓏤 𓏏𓇋𓄿𓆰 𓏤 𓆄𓏏𓏤𓅇𓆰𓏥 𓏤 𓏞𓅱𓈒𓏥 𓏤
𓐎𓂝 𓁷𓂋 𓋴
𓎡𓏏 𓋴𓎼𓈖𓈖𓀔𓅪 𓈖𓆱𓐍𓏏𓏏𓂝𓏥 𓅓 𓂝𓏏 𓎟𓏏
𓆓𓂝𓏏𓏌𓏥 𓏤 𓇜𓇋𓅱𓏌𓏥 𓏤 𓍖𓈒𓏥𓎔𓏏𓈒𓏥 𓏤 𓏏𓍔𓄿𓎛𓏏𓏌𓏥 𓈖𓏏 𓇋𓂋𓊪𓏌𓏥 𓏤 𓎛𓋴𓏠𓈖𓍖𓈒𓏥 𓏤 𓎙𓂧𓏌𓏥 𓃒𓏤 𓏤 𓂧𓃀𓍼𓈒𓏥 𓏤 𓂝𓆑𓄿𓆰𓏥 𓏤 𓆤𓏏𓏌𓏥 𓏤 𓎛𓋴𓐎𓏥 𓉻𓂸𓃩 𓏤 𓏏𓊪𓅱𓈒𓏥 𓋹𓈖𓐍𓅱𓏥 𓏤 𓈙𓈖𓆑𓏏𓈒𓏥 𓏤 𓋴𓋴𓂓𓂝𓈒𓏥 𓏤
𓊮
𓐎𓂝 𓁷𓂋 𓋴
𓎡𓏏
𓏏𓃹𓈖𓃒𓆰𓏥 𓏤 𓍑𓄿𓂋𓏏𓈒𓏥 𓏤 𓇶𓈒𓏥 𓏤 𓃛𓅱𓂋𓇋𓇋𓏏𓈒𓏥 𓏤 𓌸𓂋𓎛𓏏𓏌𓏥 𓏤 𓆤𓏏𓏌𓏥 𓏤
𓐩𓏌𓂝
𓐎𓂝 𓁷𓂋 𓋴
𓎡𓏏
𓆱𓌪𓆰𓏥 𓏤 𓎙𓂧𓏌𓏥 𓃒 𓏤 𓃛𓅱𓂋𓇋𓇋𓏏𓈒𓏥 𓏤 𓊹𓌢𓏏𓂋𓈒𓏥 𓏤
𓐎𓂝 𓁷𓂋 𓋴
𓎡𓏏
𓇶𓈒𓏥 𓏤 𓃛𓅱𓂋𓇋𓇋𓏏𓈒𓏥 𓏤 𓀻𓏤𓆰𓏥 𓏤 𓌪 𓆎𓅓𓁸 𓏤 𓄓𓏤𓄹𓈙𓈇𓏤𓈒𓏥 𓏤 𓍑𓄿𓂋𓏏𓈒𓏥 𓏤 𓊹𓌢𓏏𓂋𓈒𓏥 𓏤 𓆱𓌪𓆰𓏥 𓏤 𓅯𓇋𓇋𓏏𓈒𓏥 𓏤 𓏠𓈖𓈙𓏏𓈒𓏥 𓏤 𓂝𓂝𓈒𓏥 𓏤 𓎛𓌳𓏏𓎔𓏏𓈒𓏥 𓏤 𓆤𓏏𓏌𓏥
𓐩𓏌𓂝
𓐎𓂝 𓁷𓂋 𓋴
𓎡𓏏
𓏏𓍔𓄿𓎛𓏏𓏌𓏥 𓏤 𓃀𓈖𓇋𓅱𓇜𓏌𓏥 𓏤 𓎛𓌳𓏏𓎔𓏏𓈒𓏥 𓏤
𓊮
𓐎𓂝 𓁷𓂋 𓋴
𓎡𓏏 𓋴𓎼𓈖𓈖𓀔𓅪 𓈖𓆱𓐍𓏏𓏏𓂝𓏥 𓅓 𓂝𓏏𓄹𓏥 𓎟𓏏
𓆤𓏏𓏌𓏥 𓏤 𓏠𓈖𓎛𓈒𓏥 𓏤 𓍑𓄿𓂋𓏏𓈒𓏥 𓏤 𓋴𓉻𓂝𓄿𓅓𓆰𓏥 𓏤 𓍁𓏏𓏥 𓅱𓂝𓈖𓐎𓆭𓆱 𓏤 𓍁𓏏𓏥 𓌳𓏏𓏏𓆰𓏥 𓏤 𓅐𓏏𓏥 𓈖𓏏 𓇋𓎼𓅱𓆰𓏥 𓏤 𓇋𓃀𓃙𓐟𓏤𓆰𓏥 𓏤 𓌸𓂋𓎛𓏏𓏌𓏥 𓏤 𓊪𓈙𓈖𓏏𓈒𓏥 𓏤 𓎙𓂧𓏌𓏥𓂝𓈙𓐎𓆭𓆱 𓏤 𓂦𓂋𓏏𓏌𓏥 𓏤 𓍁𓏏𓏥 𓆷𓄿𓄟𓋴𓆰𓏥 𓏤 𓊹𓌢𓏏𓂋𓈒𓏥 𓏤 𓐮𓏏𓏭𓈒𓏥 𓏤 𓂷𓈒𓏥 𓈖 𓂝𓅓𓂝𓂝𓆰𓏥 𓏤
𓊮
𓐎𓂝 𓁷𓂋 𓋴
𓎡𓏏
𓃀𓊃𓈖𓈒𓏥 𓏤 𓎛𓌳𓏏𓎔𓏏𓈒𓏥 𓏤 𓎛𓈎𓏏𓏌𓏥 𓇛𓅓𓏏𓏛 𓏤 𓇭𓈒𓏥 𓈖𓏏 𓈖𓉔𓏏𓆭𓆱 𓏤
𓐎𓂝 𓁷𓂋 𓋴
𓎡𓏏
𓇋𓃀𓅱𓆰𓏥 𓏤 𓂦𓂋𓏏𓆰𓏥 𓏤 𓊃𓈙𓐟𓇋𓇋𓏏𓈒𓏥 𓏤 𓍘𓀻𓏤𓋴𓈒𓏥 𓏤 𓇶𓈒𓏥 𓏤 𓎼𓇋𓅱𓆰𓏥 𓏤 𓇋𓃀𓃙𓐟𓏤𓆰𓏥 𓏤 𓍁𓏏𓏥 𓌳𓏏𓏏𓆰𓏥 𓏤 𓍁𓏏𓏥 𓆷𓄿𓅱𓆰𓏥 𓏤 𓌸𓂋𓎛𓏏𓏌𓏥 𓂧𓃀𓄛 𓏤
𓐎𓂝 𓁷𓂋 𓋴
𓎡𓏏
𓇶𓈒𓏥 𓏤 𓃛𓅱𓏏𓈒𓏥 𓏤 𓀻𓏤𓆰𓏥 𓏤 𓎛𓋴𓐟𓄿𓈗𓏌𓏥 𓏤 𓇭𓈒𓏥 𓈎𓈖𓈎𓈖𓏴𓂝 𓋴𓏭 𓁷𓏤 𓇋𓂋𓎛𓈖𓈖𓏏𓅬 𓈎𓈖𓈎𓈖𓏴𓂝 𓋴𓏭 𓁷𓏤 𓆄𓏏𓏤𓆃𓏥 𓋴
𓐎𓂝 𓁷𓂋 𓋴
𓎡𓏏
𓌸𓂋𓎛𓏏𓏌𓏥 𓌉𓏏𓇳 𓏤 𓎙𓂧𓏌𓏥 𓅬 𓏤 𓎙𓂧𓏌𓏥 𓈖𓂋𓄫𓅱𓄛 𓏤 𓐎 𓈖 𓅱𓂝𓈖𓐎𓆭𓆱 𓏤 𓋴𓆑𓏏𓏌𓏥 𓏤 𓂝𓈖𓅂𓏌𓏥 𓇛𓅓𓏛 𓏤 𓆷𓄿𓆷𓄿𓈒𓏥 𓏤 𓌉𓅱𓆰𓏥 𓏤 𓏠𓈖𓎛𓈒𓏥 𓏤
𓊮
𓐎𓂝 𓁷𓂋 𓋴
𓎡𓏏
𓈙𓈖𓆑𓏏𓈒𓏥 𓏤 𓎛𓌳𓏏𓎔𓏏𓈒𓏥 𓏤 𓆤𓏏𓏌𓏥 𓏤 𓇜𓇋𓅱𓏌𓏥 𓏤 𓎛𓋴𓏠𓈖𓍖𓈒𓏥 𓏤 𓋴𓋴𓂓𓄿𓈒𓏥 𓏤 𓎙𓂧𓏌𓏥 𓃒𓏤 𓏤 𓏏𓍔𓄿𓎛𓏏𓏌𓏥 𓏤
𓊮
𓐎𓂝 𓁷𓂋 𓋴
𓎡𓏏 𓄲𓂋𓏏𓈒𓏥 𓁹𓂋𓏏𓏥 𓂋 𓂸𓏏𓀗 𓈖𓉔𓊪𓂻 𓆑 𓅓 𓂝𓏏𓄹𓏥 𓎟𓏏
𓎛𓋴𓐟𓄿𓈗𓏌𓏥 𓈖 𓂝𓍯𓄿𓇋𓇋𓏏𓏌𓏥 𓏤 𓏶𓅓𓏭 𓈖 𓈙𓃀𓏏𓏒𓏥 𓏤
𓁹 𓅓 𓊪𓈖𓋴𓏏𓈒
𓋴𓈙𓅓𓅓𓊮
𓐎𓂝 𓁷𓂋 𓋴
𓎡𓏏
𓅘𓎛𓂧𓈒𓏥 𓏤 𓊹𓌢𓏏𓂋𓈒𓏥 𓏤 𓍁𓈒𓏥 𓆼𓄿𓋴𓇋𓇋𓏏𓆰𓏥 𓏤 𓎛𓊪𓂝𓊪𓂝𓏏𓆰𓏥 𓏤 𓋴𓋴𓂓𓄿𓈒𓏥 𓏤 𓈖𓄓𓍘𓇋𓇋𓌽𓏥 𓈖 𓃀𓆷𓄿𓌽𓏥 𓏤 𓌳𓏏𓏏𓆰𓏥 𓏤 𓎼𓇋𓅱𓆰𓏥 𓏤 𓎙𓂧𓏌𓏥𓂝𓈙𓐎𓆭𓆱 𓏤
𓊮
𓐎𓂝 𓁷𓂋 𓋴
𓎡𓏏
𓇭𓈒𓏥 𓈖𓏏 𓈖𓉔𓏏𓆭𓆱 𓏤 𓏏𓍔𓄿𓎛𓏏𓏌𓏥 𓈖𓏏 𓎛𓈎𓏏𓏌𓏥 𓇛𓅓𓏏𓏛 𓏤
𓊮
𓐎𓂝 𓁷𓂋 𓋴
𓎡𓏏 𓈖𓏏 𓂧𓂋𓂡 𓈙𓊪𓏏𓐎 𓈖𓏏 𓂸𓏏𓀗
𓇹𓈒𓏥 𓏤
𓅱𓎼𓄿𓄑𓀁 𓇋𓈖 𓊃𓀀𓏤
𓌦𓏏𓆇𓏥 𓈖𓏏 𓊃𓏏𓅭
𓂋𓂝 𓅓 𓄖𓅱𓏭
𓎡𓏏
𓆣𓂋𓅨𓂋𓈒𓏥 𓏤 𓏠𓈖𓎛𓈒𓏥 𓏤 𓆤𓏏𓏌𓏥 𓏤
𓐎𓂝 𓁷𓂋 𓋴
𓎡𓏏 𓈖𓏏 𓋴𓏠𓈖𓏛 𓂸𓏏𓅱𓀗𓏥
𓎙𓂧𓏌𓏥 𓃒𓏤 𓏤 𓊹𓌢𓏏𓂋𓈒𓏥 𓏤 𓏠𓈖𓎛𓈒𓏥 𓏤 𓍁𓈒𓏥 𓅱𓂝𓈖𓐎𓆭𓆱 𓏤 𓍁𓈒𓏥 𓆼𓄿𓋴𓇋𓇋𓏏𓆰𓏥 𓏤 𓍘𓀻𓋴𓆰𓏥 𓏤 𓏏𓊪𓈖𓈖𓈒𓏥 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴 𓂋 𓇳 𓏤𓏤𓏤𓏤
𓎡𓏏 𓈖𓍇𓏌𓅱𓂧𓏏𓏌 𓈖𓏏 𓋴𓊵𓏏𓊪 𓂸𓏏𓅱𓀗𓏥
𓀔𓈋𓅐𓈒𓏥 𓏤 𓏠𓈖𓎛𓈒𓏥 𓏤 𓊹𓌢𓏏𓂋𓈒𓏥 𓏤 𓍘𓀻𓋴𓈒𓏥 𓏤 𓂝𓈖𓅂𓈒𓏥 𓆄𓅱𓇳 𓏤 𓎙𓂧𓏌𓏥 𓃒𓏤 𓏤 𓆭𓆱𓏌𓏥 𓇛𓅓𓏛 𓏤
𓐎𓂝 𓁷𓂋 𓋴 𓂋 𓇳 𓏤𓏤𓏤𓏤
𓎡𓏏 𓈖𓏏 𓋴𓎼𓈖𓈖𓀔𓅪 𓂸𓏏𓅱𓀗𓏥
𓂝𓈖𓅂𓏌𓏥 𓇛𓅓𓏛 𓏤 𓌪 𓈖𓏏 𓂝𓈙𓐎𓆭𓆱𓈒𓏥 𓏤 𓂷𓈒𓏥 𓈖 𓇜𓏤𓌽𓏥 𓏤 𓌸𓂋𓎛𓏏𓏌𓏥 𓈖𓏏 𓅺𓏏𓅂𓂝𓀀 𓏤
𓊮 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋 𓋴 𓂋 𓇳 𓏤𓏤𓏤𓏤
𓎡𓏏 𓈖𓏏 𓂧𓃹𓈖𓂻 𓈎𓂋𓆑𓏏𓏌𓏥 𓋴𓎼𓈖𓈖𓀔𓅪 𓈖𓆱𓐍𓏏𓏏𓂡
𓇜𓇋𓅱𓏌𓏥 𓏤 𓎛𓌳𓏏𓎔𓏏𓈒𓏥 𓏤 𓈙𓆑𓈙𓆑𓏏𓀗𓈒𓏥 𓏤 𓌸𓂋𓎛𓏏𓏌𓏥 𓏤 𓍖𓈖𓈒𓏥 𓏤 𓍑𓄿𓋴𓆰𓏥 𓏤
𓁹 𓅓 𓐍𓏏𓏛𓏥 𓌡𓂝𓏏𓏤
𓐎𓂝 𓁷𓂋𓁷𓂋 𓋴
𓎡𓏏 𓈖𓏏 𓋴𓎼𓈖𓈖𓀔𓅪
𓎛𓋴𓏠𓈖𓍖𓈒𓏥 𓏤 𓎛𓌳𓏏𓎔𓏏𓈒𓏥 𓏤 𓎙𓂧𓏌𓏥𓂝𓈙𓐎𓆭𓆱 𓏤 𓏏𓍔𓄿𓎛𓏏𓏌𓏥 𓈖𓏏 𓎛𓈎𓏏𓏌𓏥 𓏤
𓐎𓂝 𓁷𓂋 𓋴
𓎡𓏏
𓆤𓏏𓏌𓏥 𓏤 𓎛𓌳𓏏𓎔𓏏𓈒𓏥 𓏤 𓎛𓋴𓐎𓏥 𓉻𓂸𓃩 𓏤
𓊮
𓐎𓂝 𓁷𓂋 𓋴
𓎡𓏏
𓌸𓂋𓎛𓏏𓏌𓏥 𓏤 𓆤𓏏𓏌𓏥 𓏤 𓏏𓊪𓅯𓄿𓅱𓈒𓏥 𓋹𓈖𓐍𓅱𓏥 𓏤
𓊮
𓐎𓂝 𓁷𓂋 𓋴
𓎡𓏏 𓈖𓏏 𓋴𓈎𓃀𓃀𓏁𓈗 𓂸𓏏𓅱𓀗𓏥
𓎙𓂧𓏌𓏥 𓃒𓏤 𓏤 𓎙𓂧𓏌𓏥 𓉻𓂸𓃩 𓏤 𓎙𓂧𓏌𓏥 𓋴𓂋𓇋𓃙 𓏤 𓇶𓈒𓏥 �𓏤 𓍘𓎛𓍯𓄿𓈒𓏥 𓏤 𓆼𓄿𓋴𓇋𓇋𓏏𓆰𓏥 𓏤 𓎛𓌳𓏏𓏏𓎔𓈒𓏥 𓏤
𓐎𓂝 𓁷𓂋 𓋴
𓁹𓂋𓏏𓏥 𓂋 𓂸𓏏𓀗 𓈖𓆱𓐍𓏏𓂝 𓆑
𓈖𓇋𓄿𓇋𓄿𓅱𓆰𓏥 𓏤 𓈖𓆷𓄿𓆰𓏥 𓏤
𓈎𓈖𓈎𓈖𓏴𓂝
𓐎𓂝 𓁷𓂋 𓋴
𓎡𓏏 𓈖𓏏 𓊃𓈖𓉔𓊪𓂻 𓐍𓏏𓏛𓏥 𓎟𓏏
𓐛𓏤 𓈖 𓀾𓏤 𓏤 𓇋𓃀𓃙𓐟𓏤𓆰𓏥 𓏤 𓆷𓄿𓆷𓄿𓈒𓏥 𓏤 𓌸𓂋𓎛𓏏𓏌𓏥 𓏤 𓏠𓈖𓎛𓈒𓏥 𓏤
𓊮
�
𓀁 𓂋 𓇳 𓏤𓏤𓏤𓏤
𓎡𓏏 𓈖𓏏 𓂧𓂋𓂡 𓂋𓉔𓈖𓏌𓅱𓂢𓏥 𓏌𓏤 𓐎𓏥 𓅓 𓎼𓃀𓂢 𓂧𓄿𓅪 𓆑
𓎛𓋴𓐟𓄿𓈗𓏌𓏥 𓈖 𓌽𓏥
𓂝𓈎𓂋𓇋𓇋𓅱𓏌
𓋴𓂝𓍯𓄿𓐎 𓁷𓏤𓐪𓂧𓏌𓏛
𓋴𓅨𓂋𓇋𓈗𓀁 𓉔𓈖𓏌𓅱𓏊 𓏤𓏤𓏤𓏤𓏤𓏤 𓅓 𓋴𓂋𓆑𓊮 𓋴𓃀𓈙𓇋𓇋𓅱𓂐𓀁 𓂋 𓇳 𓏤𓏤𓏤𓏤
Source: https://github.com/oraec/corpus_raw_data/blob/main/oraec52.json
Credits: {"license"=>"cc-by-sa-4.0", "author"=>"Lutz Popko", "source"=>["https://github.com/simondschweitzer/aes", "https://github.com/simondschweitzer/aed-tei/blob/master/files/A3SCLECB6ZH23OARP74WFWLFAU.xml"]}
