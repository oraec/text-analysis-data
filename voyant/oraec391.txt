𓄂𓂝𓅓 𓄲𓂋𓏏𓈒𓏥 𓈖𓏏 𓂧𓂋𓂡 𓉻𓂝𓄿𓂝𓂺 𓅓 𓄡𓏏𓏤 𓅓 𓄂𓏏𓏥𓄣
𓍁𓏏𓏥 𓆷𓄿𓄟𓋴𓆰𓏥 𓂋𓎆𓏤𓏤𓏤𓏤𓏤𓏤 𓆷𓄿𓆷𓄿𓈒𓏥 𓂋𓏤𓏤𓏤𓏤𓏤𓏤𓏤𓏤 𓐮𓏏𓏭𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓆤𓏏𓏌𓏥 𓍼 𓐛
𓁹 𓅓 𓐍𓏏𓏛𓏥 𓌡𓂝𓏏𓏤
𓏶𓅓𓀁 𓁶𓏤𓂝𓏤 �
𓎡𓏏
𓎼𓅱𓆰𓏥 𓂋𓏤𓏤𓏤𓏤𓏤𓏤𓏤𓏤 𓆷𓄿𓆷𓄿𓈒𓏥 𓂋𓏤𓏤𓏤𓏤𓏤𓏤𓏤𓏤 𓍁𓏏𓏥𓁸𓈒𓏥 𓂋𓎆𓏤𓏤𓏤𓏤𓏤𓏤 𓇅𓅱𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓋴𓉔𓂋𓏏𓈒𓏥 𓂋𓎆𓎆𓎆𓏤𓏤 𓊪𓊃𓂧𓄦𓈒𓏥 𓂋𓎆𓎆𓎆𓏤𓏤 𓆤𓏏𓏌𓏥 𓍼 𓐛
𓁹 𓅓 𓐍𓏏𓏛𓏥 𓌡𓂝𓏏𓏤
𓏶𓅓𓀁 𓁶𓏤𓂝𓏤 �
𓎡𓏏
𓈎𓏇𓇋𓇋𓏏𓅯𓈒𓏥 𓂋𓎆𓎆𓎆𓏤𓏤 𓇋𓄿𓂋𓂋𓇭𓈒𓏥 𓂋𓎆𓏤𓏤𓏤𓏤𓏤𓏤 𓆷𓄿𓆷𓄿𓈒𓏥 𓂋𓏤𓏤𓏤𓏤𓏤𓏤𓏤𓏤 𓆷𓄿𓄟𓋴𓆰𓏥 𓂋𓎆𓏤𓏤𓏤𓏤𓏤𓏤 𓆤𓏏𓏌𓏥 𓍼 𓐛
𓁹 𓅓 𓐍𓏏𓏛𓏥 𓌡𓂝𓏏𓏤
𓏶𓅓𓀁 𓁶𓏤𓂝𓏤 𓋴𓇥𓂋�
𓎡𓏏 𓄲𓂋𓏏𓈒𓏥
𓇹𓈒𓏥 𓐩𓏌𓂝 𓂆 𓈞𓅓𓅱𓆰𓏥 𓏌𓏤 𓂓𓄿𓂓𓄿𓆰𓏥 𓂋𓏤𓏤𓏤𓏤𓏤𓏤𓏤𓏤 𓐍𓊃𓅱𓇠𓏥 𓈖 𓈖𓉔𓏏𓆭𓆱 𓂋𓏤𓏤𓏤𓏤𓏤𓏤𓏤𓏤 𓇜𓏤𓌽𓏥 𓇅𓆓𓏛 𓂋𓏤𓏤𓏤𓏤𓏤𓏤𓏤𓏤 𓆼𓏤𓏥 𓊃𓈙𓈖𓆸𓆰𓏥 𓂋𓏤𓏤𓏤𓏤𓏤𓏤𓏤𓏤 𓄿𓎛𓏒𓏥 𓇅𓆓𓏛 𓂅 𓈗 𓂄
𓂝𓏏𓐍𓂡
𓀁 𓁷𓏤𓂝𓏤
𓎡𓏏 𓈖𓏏 𓂧𓂋𓂡 𓉻𓂝𓄿𓂝𓂸 𓈖 𓊹𓅆 𓈖 𓅓𓏏𓀏 𓅓 𓄡𓏏𓏤 𓈖𓏏 𓊃𓀀𓏤
𓄔𓏤𓏥 𓈖 𓍲𓂧𓏏𓆭𓆱 𓂋𓎆𓎆𓎆𓏤𓏤 𓄔𓏤 𓈖 𓂝𓂋𓃭𓅱𓆭𓆱 𓂋𓎆𓎆𓎆𓏤𓏤 𓈎𓄿𓄿𓈒𓏥 𓈖 𓂝𓂋𓃭𓅱𓆭𓆱 𓂋𓎆𓎆𓎆𓏤𓏤 𓍑𓄿𓂋𓏏𓈒𓏥 𓂋𓏤𓏤𓏤𓏤𓏤𓏤𓏤𓏤 𓎛𓌳𓏏𓈒𓏥 𓂋𓎆𓎆𓎆𓏤𓏤 𓇋𓄿𓂋𓂋𓈒𓏥 𓂋𓏤𓏤𓏤𓏤𓏤𓏤𓏤𓏤 𓏶𓅓𓏭 𓈖 𓐣𓇋𓇋𓏏𓇠 𓂋𓎆𓎆𓎆𓏤𓏤 𓆷𓄿𓆷𓄿𓈒𓏥 𓂋𓏤𓏤𓏤𓏤𓏤𓏤𓏤𓏤 𓆷𓄿𓄟𓋴𓆰𓏥 𓂋𓎆𓏤𓏤𓏤𓏤𓏤𓏤 𓆤𓏏𓏌𓏥 𓍼 𓐛
𓁹 𓅓 𓐍𓏏𓏛𓏥 𓌡𓂝𓏏𓏤
𓏶𓅓𓀁 𓁶𓏤𓂝𓏤 �
𓎡𓏏
𓇋𓆛𓈖𓋴𓏏𓆰𓏥 𓂋𓏤𓏤𓏤𓏤𓏤𓏤𓏤𓏤 𓂧𓃀𓍼𓈒𓏥 𓂋𓏤𓏤𓏤𓏤𓏤𓏤𓏤𓏤 𓌳𓏏𓏏 𓎔𓏏𓆰𓏥 𓂋𓎆𓎆𓎆𓏤𓏤 𓌟𓈖𓏏𓏭𓈒𓏥 𓂋𓎆𓎆𓎆𓏤𓏤 𓆤𓏏𓏌𓏥 𓂄 𓇋𓄿𓂋𓂋𓈒𓏥 𓂋𓎆𓎆𓎆𓏤𓏤 𓇹𓈒𓏥 𓂋𓎆𓏤𓏤𓏤𓏤𓏤𓏤 𓏏𓏐𓏒𓏥 𓈖 𓈖𓃀𓋴𓆭𓆱 𓂋𓎆𓏤𓏤𓏤𓏤𓏤𓏤 𓇋𓃀𓅱𓆰𓏥 𓂋𓎆𓎆𓎆𓏤𓏤 𓆷𓄿𓅱𓆰𓏥 𓂋𓎆𓏤𓏤𓏤𓏤𓏤𓏤
�
𓀁 𓁶𓏤𓂝𓏤 �
𓎡𓏏 𓈖𓏏 𓂧𓂋𓂡 𓉻𓂝𓄿𓂝𓂺 𓁷𓏤 𓄂𓏏𓏭𓄣
𓌳𓏏𓏏𓆰𓏥 𓂋𓎆𓏤𓏤𓏤𓏤𓏤𓏤 𓇋𓃀𓅱𓆰𓏥 𓂋𓎆𓎆𓎆𓏤𓏤 𓎛𓈎𓏏𓏌𓏥 𓇛𓅓𓏏𓏛 𓂄 𓂆
𓊮
𓀁 𓂋 𓇳 𓏤𓏤𓏤𓏤
𓎡𓏏
𓇋𓃀𓅱𓆰𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓌳𓏏𓏏𓆰𓏥 𓂋𓎆𓎆𓎆𓏤𓏤 𓍖𓎛𓅱𓏥𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓎛𓈎𓏏𓏌𓏥 𓇛𓅓𓏏𓏛 𓂅
𓊮
� 𓈖 𓇲
�
𓀁 𓂋 𓇳 𓏤𓏤𓏤𓏤
𓎡𓏏 𓈖𓏏 𓂧𓂋𓂡 𓉻𓂝𓄿𓂝𓂺 𓁷𓏤 𓄂𓏏𓏭𓄣 𓂧𓂋𓂡 𓅓𓂝𓉔𓏏𓅪𓄣𓏤 𓅱𓂝𓂋𓂾𓂻𓄣𓏤 𓂧𓅓𓅱𓏏𓌪𓏥𓄣𓏤
𓇋𓆛𓈖𓋴𓏏𓆰𓏥 𓂋𓏤𓏤𓏤𓏤𓏤𓏤𓏤𓏤 𓂧𓃀𓇭𓈒𓏥 𓂋𓏤𓏤𓏤𓏤𓏤𓏤𓏤𓏤 𓌳𓏏𓏏𓆰𓏥 𓂋𓎆𓏤𓏤𓏤𓏤𓏤𓏤 𓐮𓏏𓏭𓈒𓏥 𓂋𓎆𓎆𓎆𓏤𓏤 𓆷𓄿𓆷𓄿𓈒𓏥 𓂋𓏤𓏤𓏤𓏤𓏤𓏤𓏤𓏤 𓆤𓏏𓏌𓏥 𓂋𓎆𓎆𓎆𓏤𓏤 𓈗 𓂅
𓏇𓏏𓏏𓏛
𓎡𓏏
𓇋𓄿𓂋𓂋𓈒𓏥 𓂋𓎆𓏤𓏤𓏤𓏤𓏤𓏤 𓇹𓈒𓏥 𓂋𓏤𓏤𓏤𓏤𓏤𓏤𓏤𓏤 𓏏𓏐𓏒𓏥 𓈖 𓈖𓃀𓋴𓆭𓆱 𓂋𓎆𓏤𓏤𓏤𓏤𓏤𓏤 𓇋𓃀𓅱𓃙𓆰𓏥 𓂋𓎆𓏤𓏤𓏤𓏤𓏤𓏤 𓌳𓏏𓏏𓆰𓏥 𓂋𓎆𓎆𓎆𓏤𓏤 [[𓇋]][[𓆛]][[𓈖]][[𓋴]][[𓏏]] [[𓂋]][[𓎆]][[𓏤𓏤𓏤]][[𓏤𓏤𓏤]] 𓈗 𓂅
𓏇𓏏𓏏𓏛
𓁷𓂋𓅱𓏥𓂝𓏤 𓈖 𓂧𓂋𓂡 𓉻𓂝𓄿𓂝𓂺 𓈖 𓊹𓅆 𓈖 𓅓𓏏𓀏 𓋴𓈎𓂋𓌪𓂝 𓐍𓏏𓏛𓏥 𓎟𓏏
𓂧𓃀𓍼𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓄞𓂧𓇭𓈒𓏥 𓂋𓏤𓏤𓏤𓏤𓏤𓏤𓏤𓏤 𓃀𓇋𓌽𓏥 𓈖 𓋴𓅱𓏏𓇠𓏥 𓂋𓎆𓎆𓎆𓏤𓏤 𓐮𓏏𓏭𓈒𓏥 𓂋𓎆𓎆𓎆𓏤𓏤 𓈗 𓂆
𓏇𓏏𓏏𓏛
𓎡𓏏 𓁷𓂋𓅱𓂝𓏤 𓈖 𓋴𓂋𓅱𓐍𓐎𓏛 𓄂𓏏𓏭𓄣 𓅓 𓃹𓈖𓌳𓐙𓂝𓏛
𓂧𓃀𓍼𓈒𓏥 𓂋𓏤𓏤𓏤𓏤𓏤𓏤𓏤𓏤 𓐮𓏏𓏭𓈒𓏥 𓂋𓎆𓏤𓏤𓏤𓏤𓏤𓏤 𓅯𓇋𓇋𓏏𓈒𓏥 𓂋𓎆𓎆𓎆𓏤𓏤 𓈗 𓂅 𓂆
𓏇𓏏𓏏𓏛
𓁷𓂋𓅱𓂝𓏤 𓈖 𓂧𓂋𓂡 𓅓𓏏𓀏 𓈖 𓄡𓏏𓏤 𓂧𓂋𓂡 𓉻𓂝𓄿𓂝𓂺 𓈖 𓊹𓅆 𓈖 𓅓𓏏𓀏 𓐎𓏥 𓋴𓈎𓂋𓇋𓌪𓂝 𓐍𓏏𓏛𓏥 𓎟𓏏 𓈋𓅱𓏏𓅪𓏥
𓌳𓏏𓏏𓆰𓏥 𓇇𓇋𓇋𓏏𓆰𓏥 𓂋𓎆𓎆𓎆𓏤𓏤 𓇹𓈒𓏥 𓏴 𓈖𓈎𓂝𓅱𓏏𓂷𓈒𓏥 𓂋𓏤𓏤𓏤𓏤𓏤𓏤𓏤𓏤 𓂧𓃀𓍼𓈒𓏥 𓂋𓏤𓏤𓏤𓏤𓏤𓏤𓏤𓏤 𓅓𓅓𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓆷𓄿𓆷𓄿𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓆤𓏏𓏌𓏥 𓂋𓎆𓎆𓎆𓏤𓏤 𓈗 𓂅
𓏇𓏏𓏏𓏛
𓎡𓏏
𓂷𓈒𓏥 𓈖 𓇹𓈒𓏥 𓂋𓏤𓏤𓏤𓏤𓏤𓏤𓏤𓏤 𓂧𓃀𓍼𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓄿𓂋𓂋𓈒𓏥 𓂋𓏤𓏤𓏤𓏤𓏤𓏤𓏤𓏤 𓇋𓆛𓈖𓋴𓏏𓆰𓏥 𓂋𓎆𓏤𓏤𓏤𓏤𓏤𓏤 𓍁𓂋𓏏𓁸𓏥𓈒𓏥 𓂋𓎆𓏤𓏤𓏤𓏤𓏤𓏤 𓎼𓇋𓅱𓆰𓏥 𓂋𓎆𓎆𓎆𓏤𓏤 𓏏𓊪𓈖𓈖𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓆤𓏏𓏌𓏥 𓂋𓏤𓏤𓏤𓏤𓏤𓏤𓏤𓏤 𓈗 𓂅
𓏇𓏏𓏏𓏛
𓎡𓏏 𓈖𓏏 𓋴𓂋𓅱𓐍𓐎𓏛 𓄂𓏏𓏭𓄣 𓋴𓂋𓅱𓇋𓏭𓂻 𓅱𓐍𓂧𓅱𓐎𓏥
𓐮𓏏𓏭𓈒𓏥 𓂋𓎆𓎆𓎆 𓅯𓇋𓇋𓏏𓈒𓏥 𓂋𓎆𓎆𓎆𓏤𓏤 𓂧𓃀𓈒𓍼𓏥 𓂋𓏤𓏤𓏤𓏤𓏤𓏤𓏤𓏤 𓃹𓈖𓈙𓏭𓈒𓏥 𓐛 𓂆 𓇋𓄞𓂧𓇭𓈒𓏥 𓂋𓏤𓏤𓏤𓏤𓏤𓏤𓏤𓏤 𓃀𓇋𓌽𓏥 𓈖 𓋴𓅱𓏏𓇠𓏥 𓐛 𓂆 𓈗 𓂅
𓊮
𓀁 𓂋 𓇳 𓏤𓏤𓏤𓏤
𓎡𓏏
𓂧𓃀𓈒𓍼𓏥 𓂋𓏤𓏤𓏤𓏤𓏤𓏤𓏤𓏤 𓃀𓇋𓌽𓏥 𓈖 𓋴𓅱𓏏𓇠 𓂋𓏤𓏤𓏤𓏤𓏤𓏤𓏤𓏤 𓆤𓏏𓏌𓏥 𓂋𓏤𓏤𓏤𓏤𓏤𓏤𓏤𓏤 𓐮𓏏𓏭𓈒𓏥 𓂋𓎆𓎆𓎆𓏤𓏤 𓈗 𓂄 𓂆
𓏇𓏏𓏏𓏛
𓎡𓏏 𓁷𓂋𓅱𓂝𓏤 𓈖 𓋴𓈎𓃀𓃀𓏁𓈗 𓄂𓏏𓏭𓄣
𓂧𓃀𓈒𓍼𓏥 𓂋𓏤𓏤𓏤𓏤𓏤𓏤𓏤𓏤 𓇋𓆛𓈖𓋴𓏏𓆰𓏥 𓂋𓏤𓏤𓏤𓏤𓏤𓏤𓏤𓏤 𓐮𓏏𓏭𓈒𓏥 𓂋𓏤𓏤𓏤𓏤𓏤𓏤𓏤𓏤 𓆤𓏏𓏌𓏥 𓂋𓎆𓎆𓎆𓏤𓏤 𓈗 𓂅
𓏇𓏏𓏏𓏛
𓎡𓏏 𓁷𓂋𓅱𓂝𓏤 𓈖𓏏 𓂧𓂋𓂡 𓉻𓂝𓄿𓂝𓂺 𓅓 𓄡𓏏𓏤 𓅓 𓄂𓏏𓏭𓄣 𓅓 𓃹𓈖𓌳𓐙𓂝𓏛
𓂷𓈒𓏥 𓈖 𓇋𓃀𓅱𓆰𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓂷𓈒𓏥 𓈖 𓆷𓄿𓆷𓄿𓅱𓆰𓏥 𓂋𓎆𓏤𓏤𓏤𓏤𓏤𓏤 𓎛𓈎𓏏𓏌𓏥 𓇛𓅓𓏏𓏛 𓂆
𓋴𓅨𓂋𓇋𓈗𓀁 𓁶𓏤 �
𓎡𓏏
𓇋𓃀𓅱𓆰𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓆷𓄿𓅱𓆰𓏥 𓂋𓎆𓏤𓏤𓏤𓏤𓏤𓏤 𓍖𓎛𓍯𓄿𓈒𓏥 𓂋𓎆𓎆𓎆𓎆𓎆𓎆𓏤𓏤𓏤𓏤 𓆷𓄿𓄟𓋴𓆰𓏥 𓂋𓎆𓏤𓏤𓏤𓏤𓏤𓏤 𓅓𓅓𓈒𓏥 𓂋𓎆𓏤𓏤𓏤𓏤𓏤𓏤 𓆷𓄿𓆷𓄿𓈒𓏥 𓂋𓏤𓏤𓏤𓏤𓏤𓏤𓏤𓏤 𓆤𓏏𓏌𓏥 𓐛
𓊮
𓏶𓅓𓀁 𓁶𓏤𓂝𓏤 �
𓎡𓏏
𓈗 𓏌𓏤 𓌽𓏥 𓄞𓂧𓂡 𓄚𓈖𓏛 𓋴𓈖𓏥 𓌽𓏥 𓋴𓈞𓅓𓍖𓂡 𓊮 𓂆 𓌟𓏏𓏏𓆰𓏥 𓂋𓎆𓏤𓏤𓏤𓏤𓏤𓏤 𓍑𓄿𓂋𓏏𓇠𓏥 𓂋𓎆𓎆𓎆𓏤𓏤 𓆤𓏏𓏌𓏥 𓂋𓎆𓏤𓏤𓏤𓏤𓏤𓏤 𓅐𓏏𓏥 𓈖𓏏 𓂋𓎡𓂋𓎡𓆰𓏥 𓂋𓎆𓎆𓎆𓏤𓏤 𓈖𓉔𓏏𓆭𓆱 𓂋𓎆𓎆𓎆𓏤𓏤
𓊪𓊃𓊮
�
� 𓈖 𓇲
𓋴𓅨𓂋𓇋𓈗𓀁 𓂋 𓇳 𓏤𓏤𓏤𓏤
𓎡𓏏 𓈖𓏏 𓍙𓆑𓂡 𓉻𓂝𓄿𓂝𓂺
𓅘𓎛𓃀𓅱𓏏𓏌𓏥 𓈖𓏏 𓊃𓅬𓄿𓅱𓆱𓏥 𓋴𓈖𓍇𓏌𓅱𓐍𓊮 𓁷𓏤 𓌸𓂋𓎛𓏏𓏌𓏥
𓂝 𓂋 𓋴
Source: https://github.com/oraec/corpus_raw_data/blob/main/oraec391.json
Credits: {"license"=>"cc-by-sa-4.0", "author"=>"Lutz Popko", "source"=>["https://github.com/simondschweitzer/aes", "https://github.com/simondschweitzer/aed-tei/blob/master/files/L4F2MBSL5VBT3PZZH43J7ZOLEA.xml"]}
