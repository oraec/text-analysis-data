𓄂𓂝𓅓 𓄲𓂋𓏏𓈒𓏥 𓈖𓏏 𓂧𓂋𓂡 𓃀𓈖𓏌𓅱𓏏𓐎𓏥 𓅓 𓎛𓂝𓄹𓏥 𓈖 𓊃𓀀𓏤 𓅓 𓂝𓏏𓄹𓏥 𓎟𓏏
𓋴𓎝𓎡𓏭𓈒𓏥 𓈖 𓈀𓈖𓉐𓈒𓏥 𓏤 𓌳𓏏𓎔𓏏𓈒𓏥 𓏤 𓆤𓏏𓏌𓏥 𓏤
𓐛𓊃𓂡 𓇋𓅓 𓆈𓏥 𓊗𓏤𓏤
𓎡𓏏
𓁸𓏥𓇾𓈇𓏤𓈒𓏥 𓂋𓏤𓏤𓏤𓏤𓏤𓏤𓏤𓏤 𓆤𓏏𓏌𓏥 𓂋𓏤𓏤𓏤𓏤𓏤𓏤𓏤𓏤 𓇋𓂋𓊪𓏌𓏥 𓂆
𓐩𓏌𓂡 𓏞𓏛
𓋴𓅨𓂋𓇋𓈗𓀁
𓎡𓏏 𓈖𓏏 𓂧𓂋𓂡 𓋴𓈞𓅓𓅱𓍖𓏥 𓏌𓏤 𓃀𓈖𓏌𓅱𓏏𓐎𓏥 𓅓 𓄑𓏥
𓀻𓏤𓈒𓏥 𓏤 𓅯𓇋𓇋𓏏𓈒𓏥 𓏤 𓆤𓏏𓏌𓏥 𓏤 𓌸𓂋𓎛𓏏𓏌𓏥 𓏤
𓐎𓂝 𓁷𓂋 𓋴
𓂧𓂋𓂡 𓃀𓈖𓏌𓅱𓏏𓐎𓏥 𓅓 𓄑𓏥 𓋴𓂋𓂧𓏏𓌗𓏛 𓎛𓂝𓄹𓏥
𓃀𓋴𓃀𓋴𓈒𓏥 𓏤 𓈖𓈎𓂝𓅱𓏏𓂷𓈒𓏥 𓏤 𓇋𓆛𓈖𓋴𓏏𓆰𓏥 𓏤 𓆤𓏏𓏌𓏥 𓏤 𓊹𓌢𓏏𓂋𓈒𓏥 𓏤 𓈗 𓏤
� 𓂜 𓇲
𓄡𓊪𓂝𓀁
𓎡𓏏
𓍘𓂝𓅓𓆰𓏥 𓏤 𓇋𓆛𓈖𓋴𓏏𓆰𓏥 𓏤 𓊹𓌢𓏏𓂋𓈒𓏥 𓏤 𓂝𓅓𓂝𓂝𓆰𓏥 𓏤 𓈖𓍯𓄿𓈖𓆰𓏥 𓏤 𓌳𓏏𓏏𓆰𓏥 𓏤 𓍯𓄿𓃀𓆱 𓈖 𓍘𓀻𓋴𓈒𓏥 𓏤 𓇋𓆛𓈖𓈖𓎡𓆰𓏥 𓏤 𓎼𓇋𓅱𓆰𓏥 𓏤 𓍑𓄿𓂋𓏏𓈒𓏥 𓏤 𓈗
𓏇𓏏𓏏𓏛
Source: https://github.com/oraec/corpus_raw_data/blob/main/oraec1269.json
Credits: {"license"=>"cc-by-sa-4.0", "author"=>"Lutz Popko", "source"=>["https://github.com/simondschweitzer/aes", "https://github.com/simondschweitzer/aed-tei/blob/master/files/DR5Y6A4RDVE7JAVB5FMTEOCQZ4.xml"]}
